
\clearpage
\section{Forord}
%Hensigten med rapporten
Denne rapport er udarbejdet af gruppe SE04 på software engineering's bachelor studie gennem andet semester. Rapporten er skrevet med henblik på at oplyse læseren om, hvordan semesterprojektet er blevet udarbejdet, såvel som at vise hvordan det endelige slutprodukt fremstår. I denne rapport lægges der vægt på, at beskrive gruppens fremgangsmåde, tankeproces og arbejdsprocesser, for at kunne give et komplet billede af resultatet og vejen dertil. Gruppens arbejde med at programmere et krediteringssystem til TV 2, som skal kunne erstatte de rulletekster, der normalt ville være efter endt program, har til formål, at kunne frigive mere tid mellem udsendelserne, som TV 2 i stedet vil kunne bruge på ekstra programmer eller reklamer.\\\\
%Baggrund
Dette semesters projekt omhandler brugen af databaser og optimeret objektorienteret programmering. Projektet er i forbindelse med vores fag også bygget op omkring en udleveret case fra TV2. I denne case findes der en beskrivelse af hvilket system der skal udvikles, hvortil der er en række krav for, hvad systemet skal kunne. Løsningen af dette projekt er yderligere udvidet med flere implementeringskrav, som vi i gruppen vurderede nødvendige, for at slutproduktet er kategoriseret som færdig og optimalt.\\\\
%Målgruppe
Vores rapport er henvendt til enhver læser, som har en interesse inden for udvikling af et softwaresystem, samt processen som ligger bag udviklingen. Rapporten henvender sig også til de medarbejdere fra TV 2 som har med vores case at gøre, for at give dem et indblik i udarbejdelsen af et softwaresystem, som kan erstatte de traditionelle rullestekster.