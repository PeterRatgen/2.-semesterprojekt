\section{Metoder og planlægning}
I løbet af projektet har gruppen benyttet både Unified Process (UP) og Scrum. Overordnet set har gruppen fulgt UPs faser og iterationer fra inceptionsfasen til transitionsfasen, dette har givet struktur og målrettet det forberedende arbejde op til elaborationsfasen, hvor det faktiske udviklingsarbejde begyndte. Det var i denne elaborationsfase vi gjorde brug af Scrums agile projektudviklings værktøj. 
Der vil ikke blive yderligere redegjort for arbejdet i inceptionsfasen, da det alt sammen er dokumenteret i inceptionsdokumentet i bilag G.  \\
Brugen af Scrum i elaborationsfasen og tilmed konstruktionsfasen, har fungeret godt for gruppen. Dette skyldes at hvert Scrum sprint har givet et "releaseable" produkt, lige vel som hver iteration i UP kræver. Ydermere har Scrums sprint metode været, en god hjælp til at fastlæge deadlines, for enkelte dele af udviklingsarbejdet.

\subsection{Plan i elaborationsfasen}

Ved brugen af SCRUM uddelegerede gruppen de roller som indgår i SCRUM til de gruppemedlemmer som de passede bedst på. Jonas Beltoft blev valgt som Product Owner, da han er rig på ideer, og har et godt øje for at visualisere programmering for sig, samt har passende erfaring med programmering til at kunne vurdere hvad der er god skik.
Hans Pedersen blev valgt som SCRUM Master, da han er analytisk tænkene, og kan bevare et godt overblik over projektet, også når det brænder på og der bliver travlt. 
Alle gruppemedlemmer indgik som developers, og med alle rollerne delt ud, gik brugen af SCRUM for alvor i gang. Gruppen fik i inceptionsfasen udarbejdet en række krav og brugsmønstre, som kan ses i afsnit 4.1 tabel \ref{tab:FuncMoscow}, disse lå til grund for arbejdet med Scrum. Til første sprint startede gruppen ud med at oprette en product backlog, ud fra de højest prioriteret krav og brugsmøsntre. Til strukturering af produkt backloggen har gruppen benyttet sig af GitHub projects. Backloggen har gruppen benyttet ved at der i fællesskab, blev tilføjet en række opgaver til en To Do liste, i starten af hvert sprint, hvorpå medlemmerne kan påtage sig en eller flere opgave. Når en opgave er tildelt, markeres det at den er under udvikling, hvorefter den ved færdiggørelse rykkes til gennemsyn og til sidst står som afsluttet. \\
Til hver iteration har gruppen gennemgået 2 sprints, som i tilsammen løber op i 4 sprints. 
\begin{itemize}
    \item \textbf{Sprint 1} \\
    I første sprint delte gruppen sig op i 3 par, hvor hvert par fik tildelt en række opgaver. Første iteration bestod hovedsageligt i at få opbygget skelettet af programmet og et udkast til GUI'en, hvilket er målet med sprintet. 
    \item \textbf{Sprint 2} \\
    I andet sprint delte gruppen sig op i 2, hvorpå en gruppe stod for implementering af at skrive til og læse fra tekst filer. Den anden gruppe stod for at tilføje funktionalitet til at modtage input og vise output i til brugeren fra GUI'en. Implementering af dette gav os et kørende program, som kan skrive og læse fra tekst filer, som opfylder målet der var sat for Sprint 2 og 1. iteration.
    \item \textbf{Sprint 3} \\
    I sprint 3 gik projektet fra 1. iteration til 2. iteration, hvor det endelige mål er at få skiftet persistenslaget ud fra tekst filer til en relationel SQL database. Målet med dette sprint var at få designet og opsat en online database, og omstruktureret dele af koden, med implemetereing af facader og interfaces. 
    \item \textbf{Sprint 4}\\
    Til sidst har vi sprint 4, vis mål er at stå med et endeligt produkt, som kan skrive og læse fra databasen, og opfylder en tilfredsstillende mængde af de fastsatte krav. Sprint 4 gik derfor primært på at få systemet til at skrive til og læse fra databasen. 
\end{itemize}